# Design Patterns

Tasarım desenleri, uygulama geliştirirken karşılaşılan çıkan sorunlara çözüm olarak geliştirilmiş, herkes tarafından kabul görmüş belirli problemlere çözüm sunan kalıplardır.

Bu yapılar programa dili fark etmeksizin kullanılabilindiği için yazılımcılar arasında ortak bir iletişim imkanıda sunar.

![Design Pattern](/img/Design%20Pattern.png)

## 1. Creational (Oluşturucu) Design Patterns

Yazılımda kullanılan nesne yönelimli programlama tekniği (OOP) kullanırken nesne oluşturma ve bu oluşturulan nesneyi yönetmek bazen can sıkıcı olabilir.
Nesne oluşturmak maliyetlidir ve gereksiz nesne oluşturmak uygulama performansını olumsuz etkiler.

Creational design patterns, nesne oluştururken maliyeti düşürmek, gereksiz nesne oluşumunu önlemek, nesneye özellik ekleyip çıkartırken esneklik sağlamak, sınıfların birbirlerine olan bağımlılığını azaltmayı amaçlar.

## 2. Structural (Yapısal) Design Pattern

Uygulama geliştirirken oluşturulan sınıfların doğru tasarlanması çok önemlidir. Nesneler arası iletişimin ve sınıflar arasındaki bağlantıların doğru tasarlanması çok önemlidir.

Structural design pattern, sınıflar ve nesneler arasındaki bağlantıyı olabildiğinde sade ve anlaşılabilir olması için çözümler sunan tasarım desenlerine denir.

## 3. Behavioral (Davranışsal) Design Pattern

Uygulama içerisinde yaptığımız işlemleri nesneler üzerinden gerçekleştiririz.
Nesnelere doğru sorumlulukların verilmesi, uygun algoritmaların kullanılması büyük önem taşır. Uygulama içerisine yeni bir algoritma yada özellik eklediğimizde bu eklediğimiz sınıf diğer sınıfların değişmesine neden olmamalı.

Behavioral tasarım deseni, uygulama içindeki nesnelerin doğru işleri yapmasına olanak sağlar. Bu sebeple her nesnenin sadece kendine ait bir görevi olur ve sınıfların birbirlerine olan bağımlılıkları azaltılmış olur.
